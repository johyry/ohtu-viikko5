Ohjelmistotuotantomenetelmien kehittyminen 1950-luvulta nykypäivään -referaatti: 

 

Lauri Suomalaisen kandidaatintutkielma käsitteli ohjelmistotuotantomenetelmien kehittymisen ohjelmistokehittämisen alkuajoista nykypäivään ja lähitulevaisuuteen. Suomalainen ensin pohjustaa tutkielman. Sitten hän esittelee, miten tietokoneiden alkuaikojen jälkeen laitteiston kehittyminen alkoi mahdollistamaan ohjelmistojen tuotantoa ja sen tarvetta. Seuraavaksi hän esittelee ja käsittelee perinteisen vesiputousmallin kattavasti ja sen kehittyneemmät versiot, kuten RUP:in ja spiraalimallin, ja viimeiseksi ennen yhteenvetoa hän käsittelee ketteriä menetelmiä, kuten XP, Kanban ja Scrumin. 

Historiasta hän kertoo, että ohjelmistotuotantoa on ollut joissain muodoissa jo 50-luvulta lähtien. 70-luvulla tehokkaammat tietokoneet mahdollistivat ohjelmistoprojektien toteuttamisen ja koko alan organisoitumisen ja hallittavuuden tarpeen kehittymisen. 

Perinteisiksi ohjelmistotuotantomenetelmiksi hän määrittelee suunnitelmavetoiset tuotantomenetelmät, joita määrittää projektin alussa suoritettava laaja vaatimusmäärittely ja yksityiskohtainen suunnittelu, ja niitä sarjallisesti seuraavat toteutus-, testaus-, ja käyttöönottovaiheet. Menetelmät etenivät lineaarisesti vaiheesta toiseen ja niitä kutsuttiin kattotermillä “vesiputousmalli”. 

Tämän kehittyneempi versioita hän kutsuu inkrementaalisiksi ja iteratiivisiksi ohjelmistotuotantomenetelmiksi. Näille ominaisiksi asioiksi hän listaa dokumenttijohtoisen lineaarisesti etenevän tuotantoprosessin välttäminen hyödyntäen esimerkiksi sidottuja iteraatioita, evolutiivista kehittämistä ja palautteen mukaan ohjautuvaa kehittämistä. Näitä olivat esim. XP, RAD ja RUP. 

Viimeiseksi hän käy läpi ketteriä menetelmiä, eli “Agile Methods”. Nämä menetelmät syntyivät 2000-luvulla reaktiona perinteisten menetelmien vaatimus- ja suunnitelmapainotteisuudelle. Perinteiset menetelmät eivät kyenneet mukautumaan nopeasta muutoksesta johtuviin vaatimuksiin, mitä alalla ilmeni paljon. 

Lopuksi hän summaa, että nyt ketterien menetelmien käyttöaste on noin 50% ja kasvavaan suuntaan menossa.
